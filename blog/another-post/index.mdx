---
title: "Missinformation"
date: "2022-03-02"
hero_image: "./missinfo.jpg"
hero_image_alt: "A"
hero_image_credit_text: ""
hero_image_credit_link: ""
---
<h1>1984</h1>
<h2>George Orwell</h2>
<h2>DEN OLIGARKISKA KOLLEKTIVISMEN DESS TEORI OCH PRAKTIK</h2>
<h2><i>Okunnighet är styrka</i></h2>
<h3>Under hela den tid som historien känner, och sannolikt sedan slutet av stenåldern, har världen haft tre slags invånare: ett överskikt, ett mellanskikt och ett underskikt. Dessa har indelats i många underavdelningar, de har fått otaliga benämningar, och skiktens relativa omfattning, liksom deras relationer till varandra, har växlat från tid till tid, men i väsentliga delar har samhällets uppbyggnad aldrig förändrats. Även efter stora omvälvningar och till synes oåterkalleliga förändringar har samma mönster alltid hävdat sig på nytt, alldeles som ett gyroskop alltid åter i jämviktsläge, hur mycket man än lutar det åt ena eller andra hållet. Dessa grupper har helt och hållet oförenliga mål..</h3>
<h2>KRIG OCH FRED</h2>
<h3>Världens uppdelning i tre supermakter var något som kunde förutses och även förutsågs  före mitten av tjugonde seklet. I och med den europeiska kontinentens inlemmande i Ryssland och Brittiska imperiets uppgång i Förenta staterna existerade redan två av de tre makterna. Eurasien och Oceanien. Den tredje, Ostasien, framträdde som en avgränsad enhet först efter ytterligare efter tio års förvirrade krig. Gränserna mellan de tre superstaterna är ställvis godtyckliga och ställvis växlar de i enighet med krigsresultaten, men i stort sett följer  de geografiska sträckningar. Eurasien omfattar hela norra delen av den europeiska och asiatiska landmassan, från Portugal till Berrings sund. Oceanien omfattar de amerikanska kontinenterna , de atlantiska öarna inklusive de Brittiska , Australasien samt södra delen av Afrika. Ostasien som är mindre än de båda andra och vars västgräns är mindre bestämd, omfattar Kina med sydliga granländer, de japanska öarna  samt en stor    men växlande del av Manchuriet, Mongoliet och Tibet.</h3>
<h3>I en och annan kombination befinner sig dessa tre superstater i permanent krig sedan tjugofem år. Ett krig är emellertid inte längre samma desperata förintelsekamp som under tjugonde seklets första decennier. Det är en krigföring med begränsade resurser mellan parter som är oförmögna att tillintetgöra varandra, som inte har någon materiel orsak att föra krig och som inte åtskiljs av någon verklig ideologisk klyfta.</h3> 
<h3>Därmed är inte sagt att vare sig själva krigföringen eller rådande inställning till den skulle ha blivit mindre blodtörstig eller mera human.</h3>
<h3>Tvärtom råder en ständig och allmän krigshysteri i alla länder, och handlingar som våldtäkt, plundring, barnamord, förslavande av hela befolkningar samt repressalier, som utsträcks ända till att koka eller begrava krigsfångar levande, betraktas som normala och, då de begås av den egna sidan och inte av fienden, som förtjänstfulla. Men i rent fysisk mening berör kriget få människor, merendels utbildade specialister, och vållar relativt små förluster. Då strider förekommer äger de rum i de obestämda gränsmarker vilkas läge mannen på gatan endast kan gissa sig till, eller omkring de Flytande fästningar som bevakar strategiska punkter av sjöfartsrutterna. I civilisationscentra betyder kriget föga mer än en ständig brist på konsumtionsvaror samt då och då en raketbombskrevad som medför något tjugotal döda. Kriget har i själva verket ändrat art.</h3>
<h3>Exaktare uttryckt, orsaken till att man för krig har ändrat rangordning. Motiv som i någon ringa mån förekom redan i de stora krigen i seklets början har nu blivit dominerande och medvetet observerade och erkända.</h3>
<h3>Vill man förstå arten av det pågående kriget – ty trots den omgruppering som sker med några års mellanrum är det alltid samma krig – måste man först och främst inse att det omöjligt kan avgöras. Ingen av de tre superstaterna kan slutgiltigt besegras ens av de båda andra tillsammans. De är alltför jämnstarka  och deras naturliga försvarsverk alltför betydande. Eurasien skyddas av sina vidsträckta landområden. Oceanien av Atlantens och Stilla havets bredd. Ostasien  genom sin bördighet och sina invånares flit. För det andra finns det inte längre någonting i materiell mening, att föra krig om. Sedan slutna ekonomiska system blivit upprättade, i vilka produktion och konsumtion kopplas till varandra, har kapplöpningen efter marknader, som var en av huvudorsakerna till tidigare krig upphört, varjämte konkurrensen om råvarorna inte längre är någon livsfråga.</h3>
<h3>I varje fall är envar av de tre superstaterna så vidsträckt att den kan skaffa sig så gott som alla råvaror den behöver inom sina egna gränser. I den mån kriget har något direkt ekonomiskt syfte, är det ett krig om arbetskraft. Mellan superstaternas gränser, aldrig permanent behärskad av någon av dem, ligger en fyrsiding med hörnen ungefär vid Tanger, Brazzaville, Port Darwin och Hongkong, som inrymmer omkring en femtedel av jordens befolkning. Det är för makten över dessa tätbefolkade områden samt över Arktis, som de tre makterna ständigt bekrigar varandra. I praktiken är det ingen av dem som någonsin behärskar hela området. Delar av det byter oupphörligt ägare, och det är tillfällen att rycka  till sig den ena eller andra delen genom plötsligt politiskt svek som vållar de oändliga sidbytena i allianserna.</h3>
<h3>Alla de eftertraktade territorierna innehåller värdefulla mineraler, och en del avkastar viktiga växtprodukter såsom gummi, som i kallare klimat måste syntetiseras  med relativt dyra metoder. Men framför allt inrymmer de en outtömlig reserv av billig arbetskraft. Den stormakt som behärskar  Ekvatorialafrika eller länderna i Mellanöstern, eller Sydindien eller indonesiska arkipelagen äger också kropparna av tjogtals eller hundratals miljoner illa betalda och hårt arbetande kulier. Invånarna i dessa områden, som mer eller mindre öppet har förvandlats till slavar, erövras ständigt av nya ägare och förbrukas liksom kol eller olja i tävlan att upprusta, för att erövra nya territorium, för att behärska mera territorium och så vidare i oändlighet. Det bör märkas att striderna egentligen aldrig förflyttas utöver de omtvistade områdena. Eurasien gränser flyttas av och an mellan Kongobäckenet och norra Medelhavskusten, öarna i Indiska oceanen och Stilla havet erövras och återerövras oupphörligen av Oseanien och av Ostasien; i Mongoliet är gränsen aldrig stabil mellan Eurasien och Ostasien; omkring Nordpolen gör alla tre makterna anspråk på väldiga områden som i själva verket är till stor del obebodda och outforskade. Men maktbalansen bevaras ständigt i stora drag, och det territorium som utgör varje superstats egentliga område förblir oberört.</h3> 
<h3>Därtill kommer att de exploaterade ekvatoriala folken arbete egentligen inte behövs för världsekonomin. De ökar inte världens rikedom, eftersom allt de producerar används för krigsändamål, och syftet med att föra ett krig alltid är att skaffa sig en bättre utgångsställning för ett nytt krig. Genom sitt arbete tillåter slavbefolkningarna att det ständiga kriget kan öka takten. Men om de inte fanns skulle världens sociala struktur, och den process varmed den uppehåller sig själv, inte vara väsentligt annorlunda. 
Den moderna krigföringens primära syfte ( i enlighet med dubbeltänk-principerna är detta syfte på en gång erkänt och icke erkänt av det Inre partiets ledande hjärnor ) är att förbruka systemets produkter utan att höja den allmänna levnadsstandarden. Ända sedan slutet av nittonde seklet har problemet om var man skall göra av med överskottet av konsumtionsvaror legat latent inom industrisamhället. För närvarande , då få människor ens har tillräckligt att äta, är detta problem uppenbarligen inte angeläget, och det hade kanske aldrig blivit det, ens om inga konstgjorda destruktionsprocesser tagits i bruk. Dagens värld är kal, hungrig och sönderfallen jämfört med den värld som fanns före 1914, och är det i ännu högre grad om man jämför den med den framtid som den tidens människor föreställde sig och såg fram emot.</h3>
<h3> I början av tjugonde seklet ingick i nästan varje bildad människas medvetande en vision av en framtida värld som var otroligt rik, arbetsfri, välordnad och effektiv – en antiseptisk värld som glimmade av glas och stål och snövit betong. Vetenskap och teknologi utvecklades med häpnadsväckande fart, och det föreföll naturligt att anta att detta skulle fortsätta. Det gick inte så, delvis på grund av den utarmning som vållades av en  lång krig och revolutioner, dels för att vetenskapliga och tekniska framsteg var beroende av empiriska tankevanor, som inte kunde överleva i ett strikt reglementerat samhälle. Som helhet är världen primitivare idag än för femtio år sedan. Vissa efterblivna områden har gått framåt, och vissa uppfinningar, alltid på något sätt förbundna med krig och polisiärt spionage, har utvecklats, men i stor utsträckning har experiment och upptäckter upphört, och förstörelsen under 1950-talets atomkrig har aldrig fullt kunnat repareras. Inte desto mindre har maskinen kvar sina inbyggda faror som förut. Ända från den stund den maskinella utvecklingen började stod det klart för varje tänkande människa att behovet av mänskligt slaveri, och därmed  i stor utsträckning av mänsklig ojämlikhet, hade försvunnit. Om maskinen avsiktligt brukades för detta ändamål skulle svält, slit, smuts, okunnighet och sjukdom kunna elimineras inom några generationer. Och i själva verket, utan att avsiktligt användas så, men genom ett slags automatisk process – genom att producera rikedom som det ibland var omöjligt att låta bli att fördela – lyckades maskinen höja genomsnittsmänniskans levnadsstandard högst betydligt under cirka femtio år i slutet av 1800- och början av 1900-talet. Men det blev också klart att en allmän förmögenhetsökning hotade att rasera – ja, raserade på sätt och vis – ett hierarkiskt samhälle. I en värld där alla hade kort arbetsdag och tillräckligt att äta, bodde i ett hus med badrum och kylskåp och ägde bil eller till och med flygplan, hade den mest iögonfallande och kanske den viktigaste formen av ojämlikhet redan försvunnit.</h3>
<h3> Om rikedom blev allmän skulle den inte längre medföra någon rang. Det var utan tvivel möjligt att tänka sig ett samhälle, där rikedom i betydelsen personlig egendom och lyxvaror kunde vara jämnt fördelad, medan makten bevarades i händerna på en liten privilegierad grupp. Men i praktiken skulle ett sådant samhälle inte längre bli stabilt. Ty om alla och envar kunde åtnjuta ledighet och trygghet skulle den stora massan människor som normalt fördummas av fattigdom få kunskaper och lära sig tänka själv, och då de väl gjorde det skulle de förr eller senare inse att den privilegierade minoriteten inte hade någon funktion och sopa undan den. På lång sikt var ett hierarkiskt samhälle möjligt endast byggt på fattigdom och okunnighet. Att återgå till ett jordbruksförflutet, som vissa tänkare omkring början av 1900-talet drömde om, var ingen genomförbar lösning. Den stred mot den dragning till mekanisering som redan hade blivit något av en instinkt i så gott som hela världen,  och därtill kom att ett land  som var industriellt efterblivet skulle bli militärt maktlöst och därmed behärskas, direkt eller indirekt, av sina längre komna konkurrenter. Inte heller var det någon tillfredsställande lösning att hålla massorna kvar i fattigdom genom att begränsa varuproduktionen. Detta skedde i stor utsträckning under kapitalismens slutfas, ungefär mellan 1920 och 1940. I många länder tilläts ekonomin stagnera, odlingsmark lades i träda, investeringar upphörde, stora delar av befolkningen förhindrades att arbeta och hölls nödtorftigt vid liv med statlig välgörenhet. Men även detta medförde militär svaghet, och eftersom de umbäranden det vållade uppenbart var onödiga uppstod oundvikligen en opposition. Problemet bestod i att hålla industrins hjul igång utan att öka världens egentliga tillgångar. Varor måste produceras, men de fick inte fördelas. Och i praktiken var det enda sättet att uppnå detta att föra ständigt krig.</h3>
<h3>Krigets egentliga uppgift är förintelse, inte nödvändigtvis av människoliv, men av produkterna av människors arbete. Kriget är en metod att krossa i bitar eller blåsa ut i stratosfären eller att sänka i havsdjupen sådant material som annars kunde brukas till att skapa alltför  stort välstånd bland massorna och därmed på lång sikt, en alltför hög intelligens och insikt. Även då militära vapen inte förbrukas i egentlig mening, är tillverkningen av dem fortfarande ett bekvämt sätt att använda arbetskraft utan att producera något som kan konsumeras. En flytande fästning till exempel har bundit en arbetsmängd som motsvarar byggandet av flera hundra lastfartyg. Den kommer till sist att skrotas ned som föråldrad, utan att någonsin ha varit någon till materiell nytta, och därefter byggs en ny flytande fästning med enorma insatser av möda. I princip planläggs krigsansträngningen alltid så att den slukar allt överskott som möjligen återstår sedan befolkningens nödtorft är tillgodosedd. I praktiken underkalkyleras alltid befolkningens nödtorft,  med resultatet att en kronisk brist på hälften  av alla nödvändighetsvaror uppkommer, men detta betraktas som en fördel. Det utgör ett avsiktligt program att hålla även de privilegierade grupperna någonstans i nödens närhet, därför att en allmän bristsituation ökar värdet av smärre privilegier och sålunda även klyftan mellan olika grupper. Mätt med standarden i början av 1900-talet är livet bistert och besvärligt även för en medlem av Inre partiet. Inte desto mindre placeras han genom de få lyxprivilegier han åtnjuter – hans stora, välutrustade lägenhet, det bättre tyget i hans kläder, den högre kvaliteten på hans mat och dryck och tobak, hans två eller tre tjänare, hans privata bil eller helikopter -  i en helt annan värld än en medlem av Yttre partiet, och medlemmarna av Yttre partiet åtnjuter liknande fördelar jämfört med de undertryckta massorna som vi kallar proler. Den sociala atmosfären är densamma som i en belägrad stad, där att äga en bit hästkött markerar skillnaden mellan rik och fattig. Och på samma gång gör medvetandet om att befinna sig i krig, och därmed i fara, det till ett tillsynes naturligt, oundvikligt överlevnadsvillkor att all makt är överlämnad åt en liten härskarkast.</h3>
<h3>Kriget fullgör sålunda inte bara den nödvändiga förstörelsen, utan åstadkommer den också på ett psykologiskt godtagbart sätt. I princip vore det ytterst enkelt att slösa bort världens överskottsarbete på att bygga tempel och pyramider, att gräva gropar och fylla igen dem, eller till och med tillverka stora mängder varor och bränna upp dem. Men detta skulle endast skapa en ekonomisk och inte en emotionell bas för hierarkiskt samhälle. Vad det här gäller är inte moralen bland massorna,  vilkas inställning är oväsentlig så länge de kvarhålls i oavbrutet arbete, utan själva partiets moral. Även den ringaste partimedlem, förväntas vara duglig, flitig och även intelligent inom vissa trånga gränser, men det är även nödvändigt att han är en lättrogen och ignorant fanatiker, vars förhärskande stämningar är fruktan, hat, dyrkan och orgiastisk triumf. Det är med andra ord nödvändigt att han besitter en mentalitet som lämpar sig för krigstillstånd. Det spelar ingen roll om ett krig verkligen äger rum, och eftersom någon avgörande seger inte är möjlig spelar det heller ingen roll om kriget går bra eller dåligt. Allt som behövs är att krigstillstånd råder. Den klyvning av förnuft och intelligens som partiet kräver av sin medlemmar, och som lättast kan förverkligas under krigstillstånd, är numera så gott som universell, men ju högre upp på rangskalan man kommer, desto mer markerad blir den. Det är just i Inre partiet som krigshysteri och hat mot fiende  som  är starkast. I sin egenskap som administratör är det ofta nödvändigt för en medlem av Inre partiet att känna till att en eller annan nyhetsuppgift om kriget är osann, och han kanske ofta är medveten om att hela kriget är en förfalskning, så att det antingen alls inte äger rum eller också förs i helt andra syften än de tillkännagivna: men sådan kunskap  neutraliseras lätt med dubbeltänktekniken. På samma gång tvekar ingen medlem av Inre partiet ett ögonblick i sin mystiska övertygelse om att kriget är verkligt, och att det måste sluta i seger, med Oceanien som världen odiskutabla härskare.</h3> 
<h3>För alla medlemmar av Inre partiet är denna framtida erövring en trosartikel. Den skall uppnås antingen genom att småningom erövra mer och mer territorium och sålunda bygga upp en stor övermakt, eller genom att uppfinna ett nytt vapen som man inte kan bekämpa. Jakten på nya vapen går oförtröttligt vidare och utgör en av de yttersta få återstående verksamheter som erbjuder utlopp åt mänsklig uppfinningsrikedom. För närvarande har vetenskapen, i ordets gamla mening, så gott som upphört att existera i Oceanien. Nyspråket har inget ord för vetenskap. Det empiriska tänkandet, på vilket alla vetenskapliga resultat i det förflutna grundades, står i motsats Engsoss mest fundamentala principer. Även tekniska framsteg sker endast då dess resultat på något viss kan brukas till att inskränka mänsklig frihet. I fråga om alla praktiska färdigheter stampar världen antingen på ställer eller går bakåt. Åkrar plöjs med häst medan böcker författas med maskin. Endast i livsviktiga angelägenheter – det vill säga i krig och polisiärt spionage – uppmuntras fortfarande empiriska metoder eller tolereras åtminstone. Partiet tvenne mål är dels att erövra jordens hela yta, dels att en gång för alla utplåna möjligheten av oberoende tänkesätt. Därmed har partiet två stora problem att lösa. Det ena är hur man mot en människas vilja skall kunna få reda på vad hon tänker, och det andra är hur man skall kunna döda många hundra miljoner människor på några sekunder utan att de är varnade i förväg. I den mån vetenskaplig forskning fortfarande bedrivs är detta vad den sysslar med. Dagens vetenskapsman är antingen en blandning av psykolog och inkvisitor, som med största exakthet studerar innebörden av ansiktsuttryck, åtbörder och tonfall samt prövar sanningsframkallande verkningar av droger, chockterapi, hypnos och tortyr, eller också är han kemist,  fysiker eller biolog som sysslar med de delar av sitt fack som gäller eller kan beröra avlivning. I fredsministeriet stor laboratorier, på experimentalstationerna som är dolda i Brasilien urskogar eller i den australiska öknen eller på avsides öar i Antarktis arbetar sådana expertgrupper oförtröttligt. En del ägnar sig helt enkelt åt att planera kommande krigs transportväsen och truppförflyttningar, andra konstruerar allt större raketbomber, allt starkare sprängämnen och allt ogenomträngligt pansar; andra forskar efter nya och dödligare stridsgaser, eller lättlösliga gifter att framställas i tillräckligt stora mängder för att förinta växtligheten på hela kontinenter, eller sjukdomsbakteriestammar som är immuniserade mot alla tänkbara antikroppar, andra försöker konstruera fordon som kan borra sig väg under jorden som en ubåt genom vatten, eller ett flygplan som är lika oberoende av en bas som ett segelfartyg; somliga utforskar ännu avlägsnare projekt, såsom att rikta solstrålar genom linser som svävar tusentals kilometer uppe i rymden, eller att framkalla jordskalv och störtvågor genom att leda ut värme från jorden innandöme.
Men ingen av dessa projekt närmar sig någonsin ett förverkligande, och ingen av de tre superstaterna vinner någonsin något försprång av betydelse framför de andra. Ännu märkligare är att alla tre makterna redan i atombomben äger ett vapen som är långt starkare än något som deras forskningsarbete för närvarande kan vänta uppfinna. Även om partiet, sina vana trogen, gör anspråk på uppfinningen för egen del, har atombomben förekommit så tidigt som i mitten av fyrtiotalet och användes första gången i stor skala omkring tio år senare: Därvid fälldes några hundratal bomber över industricentra främst i det europeiska Ryssland, Västeuropa och Nordamerika. Följden blev att maktgrupperna i alla länder övertygades om att ytterligare några atombomber skulle innebära slutet för all samhällsorganisation, och därmed på deras egen makt. Efter detta fälldes inte fler bomber, även om ingen formell överenskommelse någonsin träffats eller antytts.. Alla tre makterna endast fortsätter att framställa atombomber och lagra dem för det avgörande tillfälle som de alla tror skall komma för eller senare. Och under tiden har krigskonsten så gott som stått på stället i trettio eller fyrtio år. Helikoptrar utnyttjas mer än fordon, bombplan har i stor utsträckning ersatts av projektiler med egen framdrivning, och det sårbara örlogsfartyget har fått vika för den nästan osänkbara flytande fästningen; men i övrigt har ingen större utveckling skett. Stridsvagnen, ubåten,torpeden, kpisten, till och med geväret och handgranaten är fortfarande i bruk. Och trots att press och teleskärmar rapporterar om ändlösa massakrer har de forna krigens förtvivlade strider med hundratusentals eller till och med miljoner stupade på några veckor aldrig upprepats.
Ingen av de tre superstaterna försöker sig någonsin på en manöver som innebär risk för ett allvarligt nederlag. Om man ger sig in på någon större operation är det vanligen fråga om att överrumpla en allierad. Den strategi som alla tre makterna följer, eller inför sig själva låtsas följa, är densamma.
Planen går ut på att genom en kombination av strid, köpslagan och välberäknade svek förvärva en kedja av baser som helt och hållet inringar den ena eller den andra av konkurrenterna,  och att därefter sluta en vänskapspakt med denne och hålla fred med honom i tillräckligt många år för att söva hans misstankar. Under denna tid kan raketer med atombomber samlas på alla strategiska punkter; slutligen skall de alla fyras av på samma gång, med så förödande resultat att all vedergällning förhindras. 
Då blir det dags att sluta en vänskapspakt med den återstående världsmakten, för att förbereda en ny attack. Denna plan, behöver knappast sägas, är en ren dagdröm som omöjligt kan förverkligas. Dessutom förekommer aldrig någon krigföring annat än i de omstridda trakterna kring ekvatorn och polen; ingen invaderar någonsin fiendeterritorium. Detta förklarar det faktum att gränserna bitvis är godtyckliga mellan superstaterna. Eurasien skulle till exempel med lätthet kunna erövra de brittiska öarna, som geografiskt hör till Europa, eller det vore fullt möjligt för Oceanien att skjuta fram sin gräns till Rhen eller till och med Weichsel. Men detta skulle kränka den kulturella integritetens princip, som på alla sidor efterföljs även om den aldrig formuleras. Om Oceanien skulle erövra de områden som en gång kallades Frankrike eller Tyskland vore det nödvändigt antingen att utplåna invånarna, en uppgift av stor rent fysisk svårighet, eller också assimilera en befolkning omkring cirka hundra miljoner människor vilka i fråga sin teknologiska utveckling befinner sig på ungefär oceanisk nivå. Alla tre superstaterna står inför samma problem. Så som de är uppbyggda är det absolut nödvändigt att deras befolkning inte har någon kontakt med utlänningar utom i begränsad utsträckning med krigsfångar och färgade slavar. Också den för ögonblicket allierade staten betraktas alltid med största misstänksamhet. Frånsett krigsfångar kommer en genomsnittsmedborgare i Oceanien aldrig att se någon medborgare vare sig i Eurasien eller Ostasien för sina ögon, och att lära sig främmande språk är förbjudet.  Om han tilläts att ha kontakt med utlänningar skulle han upptäcka att de är varelser som liknar honom själv och att det mesta han har fått höra om dem är lögn. Den slutna och förseglade värld i vilken han lever skulle få  en spricka, och fruktan, hatet och självgodheten som hans moral är beroende av skulle kunna avdunsta. Man inser därför på alla tre sidor att hur ofta Persien eller Egypten eller Java eller Ceylon än må byta ägare, så får de egentliga gränserna aldrig överskridas av annat än bomber.
Bakgrunden till detta är ett faktum som aldrig uttalas men är underförstått och accepterat i praktiken; nämligen av levnadsvillkoren i alla de tre superstaterna är tämligen likadana. I Oceanien bär den rådande ideologin namnet Engsoss, i Eurasien heter det nybolsjevism, och i Ostasien har den ett kinesiskt namn som oftast brukar översättas med dödsdyrkan, men som kanske hellre borde återges som självutplåning. En oceanisk medborgare tillåts inte veta någonting om de båda andra ideologiernas lärosatser, men han blir lärd att förkasta dem som barbariska förbrytelser mot moral och sunt förnuft.. I själva verket går de tre ideologierna nätt och jämnt att skilja åt, och de samhällssystem de uppbär går inte att skilja åt alls. Överallt finns samma pyramidstruktur, samma dyrkan av en halvgudomlig ledare, samma ekonomi som fungerar för och genom kontinuerligt krig. Därav följer att de tre superstaterna inte bara omöjligt kan erövra varandra, utan också att de inte har något att vinna på att göra det.
Tvärtemot, så länge de blir i konflikt med varandra stötar de varandra som tre sädeskärvar. Och som vanligt är härskargrupperna i alla de tre staterna på samma gång medvetna och omedvetna om vad de gör. De har vigt sitt liv åt att erövra världen, men de vet även att det är nödvändigt att kriget fortsätter i evighet utan seger för någon. På samma gång möjliggör det faktum att det inte finns någon risk att bli besegrad den verklighetsförnekelse som är det utmärkande draget i Engsoss och dess rivaliserande tankesystem.. Vi måste här upprepa vad som redan blivit sagt, nämligen att kriget genom att göras kontinuerligt har ändrat karaktär i grund.
I forna tider var ett krig, nästan definitionsmässigt, något som för eller senare tog slut, vanligen genom en obestridd seger eller ett nederlag. I förfluten tid var kriget ävenledes en av de huvudsaktiga medlen för människans samhällen att bevara kontakt med den fysiska verkligheten.
Alla härskare har i alla tider försökt påtvinga sina underlydande en falsk bild av världen, men de hade förr inte råd att uppmuntra någon vanföreställning som kunde försvaga den militära effektiviteten. Så länge ett nederlag betydde en förlust av självständigheten eller medförde något annat resultat som allmänt betraktades som icke önskvärt, måste man på allvar ta sig till vara för ett nederlag. Fysiska fakta kunde inte ignoreras. I filosofi eller religion eller etik eller politik kunde två och två få bli fem, men om man konstruerade en kanon eller ett flygplan måste det bli fyra. Ineffektiva nationer blev alltid erövrade förr eller senare, och kampen för större effektivitet avvisade illusionsmakeri. Därtill kom att man för att vara effektiv måste kunna lära av det förflutna, vilket innebär att ha en någorlunda riktig föreställning om vad som hänt i det förflutna. Tidningar och historieböcker var självfallet alltid färglagda och vinklade, men en förfalskning av</h3>
---------------------------------------------oooooooooooooooooooooo-----------------------------
<h3>Kognitiv eländighet</h3>
<p>Den psykologiska funktionen som gör oss mest sårbara för felinformation är att vi är "kognitiva missbrukare". Vi föredrar att använda enklare och enklare sätt att lösa problem än de som kräver mer tanke och ansträngning. Vi har utvecklats för att använda så lite mental ansträngning som möjligt.</p>
<p>Detta är en del av det som gör våra hjärnor så effektiva: Du vill inte tänka hårt på varje enskild sak. Men det betyder också att vi inte lägger tillräckligt med tankar när vi behöver - till exempel när vi tänker på om något vi ser online är sant</p>

