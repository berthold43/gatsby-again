---
title: "My First Post"
date: "2021-07-23"
hero_image: "elkontakt.jpeg"
hero_image_alt: "A"
hero_image_credit_text: ""
hero_image_credit_link: ""
---
<h3>SAGAN OM HÄSTEN</h3>
<h4>Olof von Dalin 1740</h4>
<p>Det var en gång en häst , som var på skjuts och blev rätt illa åtgången. Ja män.. jag vill säja rent ut; det var vår Grålle. Han släpades en gång  på skjuts och blev så obarmhärtigt medfaren, fattig kräk, att bloden stod ut genom mun och ljuskar och han ville störta på stunden. En ärlig man från Svedjenäs i Överbors socken fick se honom under största jämmern, medan han stod och flossade, och kände igen honom. Hästen hade hört till hans släkt och varit en den hederligaste fåle i häradet ”En evig otack skullen I få”, sade Gubben till den sloken, som hade ridit honom så illa, ”det är omänskligt att så plåga kreatur, eller varföre han I flängt förbi rätta ombytet? Vad han I sinne ?” --- Den andra rodnade i synen och sväljde. ”Det är mitt ök”,  sade han ”jag rår ju göra med mitt hors, vad jag vill . Jag köpte’t  på en kyrkomarknad över tjugo mil härifrån.” </p>
<p>--- ”Hå, hå” sade Gubben, ästu av det slags folket? Nu vet jag vad du är! Det var aldrig ditt ök, jag känner hagen, där hästen är van att gå i valle, och jag såg honom där i går --- så, så junker, vi ska talas vid!” Den andra hoppade i detsamma upp i sadeln och ville sin kos, men Gubben fick honom i benet och slängde honom över    på andra sidan, att han föll i backen som en mjölsäck. Dock, han kom strax upp igen och in över en gärdsgård. Där förbannade han Gubben med många blodiga eder och språng till skogs, men Gubben tog hästen och lovade ett löfte, att en sådan kampe  aldrig skulle bli skjutsmärr, så mycket han rådde.</p>
<p>När den ärlige Gubben kom hem, kunde ingen i hela bygden så väl laga om Grållen som han. Han visste så väl  skaffa honom krafter igen, att han nu intet kunde trivas utan Gubben. Därföre fick och Gubben äga honom genom laga avtal. Kreaturet blev så flinkt och fick sådant hull, att det var en glädje, och miste en hel hop små ovaner, som det nyss hade fått: det skyggde stundom , det steglade sig --- man kan tänka, det hade alldeles varit bortskämt i munnen --- men det var nu i så goda händer , att allt blev bättrat. Gubben red därmed till kyrkan, och måste alla tillstå, att ingen bättre och sedligare kyrkefåle fans i tolv socknar. Men i detsamma dog Gubben. Det var stor skada. Jag suckar däröver ännu på Grållens vägnar.</p>
<p>Jerker som äldste sonen, tog då denna goda egendomen i vård. Han satte sig upp och red, men det hade inte den arten; hästen kände strax, att det inte var den rätta. Jerker var envis och självklok; allt som lunorna togo honom, satte han ett par långa fördärveliga spårar i sidan på kreaturet, att bloden spratt ut. Därpå kunde ej annat följa, än att hästen gjorde en gång ett snedsprång, så att Jerker tumlade i ett dike och bröt av sig lårbenet; aldrig kunde han sen stiga på Grållen. ”Det tänkte jag väl” sade Ivar; det var Jerkers bror, som gått och väntat på denna leken:  ”håll nu till goda, Jerker, du har nog farit viller en stund, att jag intet undrar på kreaturet. Styrbjörnn och jag ha nog gått i fruktan, att du skulle rida oss omkull. Se här, vi äro alldeles nedstänkte.</p>
<p>Därpå tillägnade sig Ivar den gode hästen, som gick tämligen spak under honom; och i sanning var Ivar intet den sämste ryttaren. Han lät hästen rita ut, när det skulle vara, och dess-emellan gav honom sitt rätta foder. Men Ivar var något fallen till skrock; han hängde skator över hästen över hästen i krubban att avvärja krank och gjorde helgedomar av en hop vidskepelige marlockar i maen; varav hästen mådde värre än av gasten. Därtill förmante han och lille Sigge, sin son. Pilten hade lust att rida. Han var redan god boss med Valacken och färdig i sadeln, innan han nånsin fick lov att stiga på Grållen. Men Styrbjörn, farbror hans, som såg gossens handlag, gick och log och tänkte göra honom ett spratt. Styrbjörn visste väl, vartill Grållen dugde. Han ville äga honom själv.</p>
<p>Då Sigge skulle rida, såg Styrbjörn efter doningarna, om allt var i sin riktighet, och smög så oförmärkt en gammal spåre under sadlen. Sigge lilla var intet väl till häst, förrän kampen begynte göra sats på sats, så att hatten flög av ryttaren. Han grät och var glad att han fick stiga av en stund. Farbror, sade han, jag rider på Valacken så länge  medan I kommen Grållan till gångs; jag vill ynsa om och stundom rida på den ena, stundom på den andra. Ja väl lille vän, sade Styrbjörn, men därföre bör hästen intet vårdslösas och få oseder. Han bör åtminstone känna sin herre: härupp ännu en gång och var karlvulen! Sigge steg till häst igen, gjorde kors för sig, som hans mor hade lärt honom, och klämde till det bästa han kunde. Men Styrbjörn gav Grållen en dryg snärtsläng : visp, därmed var det gjort! Kampen kände en hop ovanligheter på sig, så att han slog bakut och gjorde så mäktiga språng, att Sigge tumlade långa stycket bort i en damm. Styrbjörn tog sig en trumpen uppsyn och bannades, men log i sitt sinne, och efter den stunden tordes Sigge aldrig upp på Grållan. Han höll sig se’n vid Valacken och svor illa på Styrbjörn, som narrat honom.</p>
<p>Men nog kände hästen, att han fått husbonde, när han fått Styrbjörn. Det är visst, Styrbjörn, var en köck ryttare, men hård, så att röda bloden syntes på spiltbalkarne i de första dagar.Gemenligen fick Grållen smaka karbusen och mycket liten havra. Han gick så agad, stackars kreatur, som en moderlös flicka icke en otidig kumning en gång, icke ett vårdlöst steg, förr än han väckte upp sig av sig själv, och när Styrbjörn mystrade, stor var lem i lydna. Man skulle aldrig trott, att det var samma häst, som hade vräkt av sig Jerker och Sigge. Imedlertid trevs han väl. Och det skadade honom intet, att han blev strängt hållen. Styrbjörn lä honom tämmeligen skala ut, så att han nog fick visa sin hurtighet för grannarne. --- Men nu kommer jag till att tala om vår häst i sin rätta glans . Man hade till den tiden intet så stort vetat av honom att säja.</p>
<p>Hilmer var son i huset och förstod ridkonsten av grund. Det var en kämpagod ryttare: maken hade man intet hört tala om . När han satt i sadlen, så måtte var man tillstå, att man aldrig sett bättre ryttare och aldrig bättre höst. Hilmer arbetade upp munnen på Grållen med en lindrig träna; han travade ut honom, så att han höll jämn ordning med sina fötter och hade bogarne ledige, Grållen gick då i helt och kort galopp, till höger och vänster, i slapp,  i trav och i all slags gång med sådan behaglighet, att ungdomen kom löpandes från alla byar att se på, när Hilmer red.</p>
<p>Hästen fick lagom och gott foder, god ans, lagom aga, mycket frihet och intet självsvåld: det kan skämmas den bästa häst. När Hilmer aldrig så litet rörde tygeln, så visste Grållen, vad han mente, och han hade dessutom sådan kärlek för sin Hilmer, att hjärtat växte i honom, var gång han kände hans minsta rörelser. Så, så, min grålle stackar! sade Hilmer stundom och klappade honom under halsen. Då fick kreaturet sådant mod, att det krummade sig som en skönhet. När han hörde ludren, så reste han upp ett hurtigt huvud, och man kunde lossa den största murbräcka bredvid örat, utan att han skulle föra den minsta nyck av skrämsel. Hilmer gjorde med honom ett skutt över en stor bäck, så att alla skreko till, som sågo därpå, och red in i Garpmåsen, dit ingen vågade sig.</p>
<p>Man kan tänka, där var så farligt, att många av grannarne mist där sina kreatur, och Holger på ön hade där nyss sånär förlorat sitt röda stod. Men detta var nu så tappert ridit, att hela häradet förundrade sig. Hilmer synte då ut måsen, varav sen ett gott stycke blev intagit till beteshage för Grållen.</p>
<p>Det kan dömas, huru artig och sedig Grållen var, när Hilmers dotter, en övermaga fänta, red honom rätt flinkt. Blända var en hurtig flicka och satt så tappert i sadlen, att folket omkring kom hopetals att se därpå och berömde henne. Det tyckte fästan om; hon klädde sig som en sköldmö och prunkade för åskådarne. Alltid skull Grållen gå i dans under henne. Den var intet annat att tala om. Hon hängde granna band på honom, bandrosor och tofsar, att han gick hel spansk och behgynte liksom tycka om sig själv. Därtill kom ock det goda fodret, som, sanningen att säja, var något överflödigt, så hästen blev smällfet och tämmelig självrådig. Han gjorde med Blenda en och annan sats, som kom henne till at hisna och rodna. Hon satt intet som hennes far till häst: könet, kan man tro, gjorde en åtskillnad. Hon lade högra knäet över sadelknappen, som var gjord därefter på nya viset. Således satt hon väl fastare än en annan kvinna i sin tvärsadel, men inte så fast som en Hilmer. När då Grållan begynte dansa något för starkt, så blev hon rädd. Kära min frände, sade hon till Brage, som mötte henne, håll i tygelen och tag emot mig! Aldrig skall jag mer stiga på det envisa kreaturet.
Hon hoppade därpå Brage i famnen och bad honom behålla hästen. I sanning var det ock i hög tid, ty hon var nästan på vippen att falla, när hon så artigt språng av.</p>

<p>*Ja män (vardagl.) ja, ja mänsan -- <i>ljuskar</i> Ljumskar -- Överbors socken jfr jämför den av Rudbeck skapade översättningen yverboren för grekiskan hyperboré -- <i>flossade</i> flåsade -- <i>hors</i> häst -- steglade sig stegrade sig.</p> 
<p>*lunorne nyckerna -- rita ut sträcka ut -- krank sjukdom, framkallad genom trolldom -- gjorde helgekomar av ansåg som heliga ting -- marlockor tovor i manen -- Valacken kastrerad häst (egentl. häst från Valakiet -- färdig skicklig -- spåre (Götalandsdial. sporre.</p>
<p>*dryg kraftig -- visp vips -- otidig krumning omotiverad kråmning -- mystrade smackade -- kämpagod mycket skicklig.</p>
1984
DEN OLIGARKISKA KOLLEKTIVISMEN DESS TEORI OCH PRAKTIK
Kapitel I
Okunnighet är styrka 
Under hela den tid som historien känner, och sannolikt sedan slutet av stenåldern, har världen haft tre slags invånare: ett överskikt, ett mellanskikt och ett underskikt. Dessa har indelats i många underavdelningar, de har fått otaliga benämningar, och skiktens relativa omfattning, liksom deras relationer till varandra, har växlat från tid till tid, men i väsentliga delar har samhällets uppbyggnad aldrig förändrats. Även efter stora omvälvningar och till synes oåterkalleliga förändringar har samma mönster alltid hävdat sig på nytt, alldeles som ett gyroskop alltid åter i jämviktsläge, hur mycket man än lutar det åt ena eller andra hållet.
 Dessa grupper har helt och hållet oförenliga mål. Överskiktets mål är att hålla sig kvar där det befinner sig. Mellanskiktets mål är att byta plats med överskiktet. Underskiktets mål där det har ett sådant -- ty de hör till underskiktets bestående drag att det är alltför undertryckt av sitt dagliga slit för att mer än tillfälligt bli medvetet om någonting på sidan av den dagliga tillvaron -- är att avskaffa alla skiljaktigheter och skapa ett samhälle där alla människor är jämlika. Sålunda upprepas om och om igen historien igenom en kamp som i sina huvuddrag är densamma. Under fånga perioder förefaller överskiktet ha sin makt tryggad, men förr eller senare kommer ett ögonblick då det mister antingen sitt självförtroende eller sin förmåga att reagera effektivt, eller bäggedera. Då störtas det av mellanskiktet, som värvar underskiktet på sin sida genom att inför detta låtsas kämpa för frihet och rättvisa. Så snart mellanskiktet har nått sitt mål trycker det underskiktet tillbaka i dess forna slavställning och blir själv ett överskikt. Småningom avskiljer sig ett nytt mellanskikt från någondera gruppen, eller från dem båda, och kampen börjar på nytt. Av de tre skikten är det endast underskiktet som aldrig ens tillfälligt lyckas med att nå sitt mål. Det vore en överdrift att påstå attt inga materiella framsteg har ägt rum under historiens gång. Även idag, i en nedgångsperiod, har genomsnittsmänniskan det materiellt bättre än för några sekler sedan. Men ingen förmögenhetsökning, ingen förmildring av sederna, ingen reform eller revolution har någonsin fört mänsklig jämlikhet en millimeter närmare sitt förverkligande. Från underskiktets synpunkt har ingen historisk förändring någonsin betytt mycket mer än ett ombyte av överhet. Mot slutet av 1800-talet hade detta återkommande mönster blivit uppenbart för många iakttagare. Då uppkom tankeskolor som tolkade historien som en cyklisk process och påstod sig kunna visa att ojämlikhet var en oföränderlig lag i mänsklig tillvaro.  Denna lära hade givetvis alltid haft anhängare, men sättet att framlägga den hade nu undergått en betydelsefull förändring. I det förflutna hade nödvändigheten av en hierarkisk samhällsform utgjort en trossats speciellt för överskiktet. Den hade förkunnats av kungarna och aristokratin, av präster, rättslärda och andra, som levde parasitärt på dessa, och i allmänhet mjukats upp med löften om kompensation i en imaginär värld på andra sidan graven.
Mellanskiktet hade, så länge det kämpade om makten, alltid brukat termer av typen frihet, rättvisa och broderskap. Nu begynte emellertid begreppet mänskligt broderskap att anammas av människor som ännu inte befann sig i härskarställning utan endast hoppades nå den inom kort. I förfluten tid hade mellanskiktet gjort revolution under jämlikhetens fanor och därefter upprättat ett nytt tyranni så snart det gamla tyranniet var störtat. De nya mellanskiktsgrupperna kungjorde i praktiken sitt tyranni i förväg.  Socialismen, en teori som dök upp under förra hälften av 1800-talet och utgjorde den sista länken i en tankekedja som gick tillbaka till antikens slavuppror, var fortfarande starkt besmittad av gångna tiders utopism.
Men i varje variant av socialismen som framträdde ungefär efter år 1900 övergavs allt mer uttryckligt målet att upprätta frihet och jämlikhet. De nya rörelser som framträdde i mitten av seklet,  
Engsoss i Oceanien, nybolsjevismen i Eurasien, dödsdyrkan som den vanligen kallas, i Ostasien, syftade medvetet till att utbreda ofrihet och ojämnlikhet. Dessa nya rörelser växte givetvis upp ur de tidigare och var böjda för att bevara deras benämningar och att betyga sin uppskattning av deras ideologi. Men samtligas avsikt var att hejda framåtskridandet och frysa ned historien vid ett givet ögonblick. Den välbekanta pendeln skulle få svänga en gång till och sedan stanna. Som vanligt skulle överskiktet få stryka på foten för mellanskiktet som skulle bli det nya överskiktet, men denna gång skulle överskiktet genom medveten strategi lyckas bevara sin ställning för all framtid.
De nya lärorna uppkom till en del på grund av historisk insikt och utvecklingen av ett historiskt sinne som knappt hade funnits till före 1800-talet. Historiens cykliska karaktär var nu något begripligt, eller föreföll vara det, och var den en gång begripligt kunde den förändras. Men den huvudsakliga, djupaste orsaken var den att mänsklig jämlikhet hade blivit möjlig i rent teknisk mening redan i början av 1900-talet. Det var fortfarande sant att människor inte var jämlika till sin medfödda begåvning och att deras uppgifter måste differentieras på ett sätt som gynnade en del individer framför andra; men det fanns inte längre något verkligt behov av klasskillnader eller stora skillnader i förmögenhet. I forna tider hade klasskillnaderna inte bara ofrånkomliga utan även önskvärda. Ojämlikhet var priset för civilisation. I och med utveckling av den maskinella industrin blev förhållandet ett annat. Även om det fortfarande var nödvändigt att människor utförde olika slags arbete var det inte längre nödvändigt att de levde på olika sociala eller ekonomiska nivåer. Ur de nya maktgruppernas synvinkel var jämlikheten därför inte längre något ideal att sträva till utan en fara som borde avvärjas. I primitiva tider, då ett rättvist och fredligt samhälle helt enkelt inte var möjligt, hade det varit tämligen lätt att tro på det. Föreställningen om ett paradis på jorden, där  människor levde tillsammans i broderskap, utan och tungt arbete, hade hemsökt människors fantasi i tusentals år.  Och denna vision hade ett visst grepp även om de grupper som i själva verket drog nytta av varje historisk omvälvning. Arvtagarna till de franska, engelska och amerikanska revolutionerna hade till en del själva trott på sina fraser om mänskliga rättigheter, yttrandefrihet, jämlikhet inför lagen och dylikt, och tillät till och med sitt beteende att påverkas av dem i någon mån. Men i fjärde årtiondet av 1900-talet hade alla huvudströmningar inom det politiska tänkandet redan blivit auktoritära. Det jordiska paradiset hade avförts ur diskussionen just i det ögonblick det blev möjligt att förverkliga. Alla nya politiska teorier, vad de än kallade sig , ledde nu tillbaka till hierarki och styrning. Och under den allmänna skärpning av åskådningar och attityder som ägde rum omkring 1930, blev metoder som länge varit övergivna, i vissa fall i hundratals år – fängelse utan rättegång, krigsfångars slavarbete, offentliga avrättningar, tortyr för att tvinga fram bekännelser , bruket av gisslan och förflyttning av hela befolkningar – inte bara vanliga på nytt, utan tolererade och till och med försvarade av människor som betraktade sig själva som upplysta och framstegsvänliga.
Det var först efter ett decennium av mellanfolkliga krig, inbördeskrig, revolutioner  och kontra revolutioner i alla delar av världen som Engsoss och dess konkurrenter trädde fram som helt utformade politiska teorier. 
Men de hade varslats av de olika system som brukade kallas totalitära och som hade framträtt tidigare under seklet, och de allmänna konturerna av den värld som skulle framgå ur det rådande kaos hade länge varit uppenbara. Vad slags människor som skulle styra denna värld var likaledes uppenbart. Den nya aristokratin bestod till största delen av byråkrater, vetenskapsmän, tekniker, fackföreningsorganisatörer, PR- experter, sociologer, lärare, journalister och yrkespolitiker. Dessa människor som hade sitt ursprung i en månadsavlönad medelklass och de övre skikten av arbetarklassen, var formade och sammanförda av den sterila värld som kännetecknades av monopolindustri och centralstyrning. Jämfört med sina motsvarigheter i gångna tider var de mindre giriga, mindre frestade av lyx och överflöd, mer svultna efter ren makt och, framför allt, mer medvetna om vad de gjorde och mer inriktade på att krossa all opposition. Denna sista skillnad var väsentlig. Jämfört med tyranniet av idag har alla forna tiders tyrannvälden varit halvgångna och ineffektiva. De härskande grupperna var förr alltid i någon mån besmittade av liberala föreställningar, brydde sig inte om att det fanns kryphål överallt, fäste sig endast vid öppna oppositionshandlingar och intresserade sig mindre för vad undersåtarna tänkte. Till och med medeltidens katolska kyrka var tolerant enligt nutida mått. En delorsak till detta var att ingen regering i förfluten tid hade resurser att hålla medborgarna under ständig övervakning. Boktryckarkonsten gjorde det likväl lättare att manipulera allmänna opinioner, och film och radio förde processen vidare. Med utvecklingen av televisionen och det tekniska framsteg som möjliggjorde både mottagning och sändning genom samma apparat blev privatlivet avskaffat. Varje medborgare, eller åtminstone varje medborgare som var värd att bevaka , kunde man nu hålla under polisens ögon och inom hörhåll för officiell propaganda tjugofyra timmar av dygnet, medan alla andra kommunikationskanaler var stängda. Möjligheten att genomföra inte bara total lydnad inför statens vilja utan även total likriktning av alla åsikter existerade nu för första gången.
Efter 50- och 60-talens revolutionsperiod skiktade sig samhället som alltid på nytt i över-, mellan-  och underskikt. Men det nya överskiktet var olikt alla sina föregångare i att det inte handlade instinktivt utan visste precis vad som krävdes för att trygga dess ställning. Man hade länge insett att den enda trygga grunden för en oligarki är kollektivism. Förmögenhet och privilegier försvaras lättast om de ägs gemensamt. Det som kallades ”privategendomens avskaffande”  och som ägde rum omkring mitten av seklet betydde i praktiken att egendomen samlades på långt färre händer än förut, bara med den skillnaden att de nya ägarna utgjordes av en grupp i stället för av en mängd individer. Individuellt äger ingen partimedlem någonting, bortsett från obetydliga personliga tillhörigheter. Kollektivt äger partiet allting i Oceanien, därför att det kontrollerar allt och gör med produktionen som det finner lämpligt. Under åren närmast efter revolutionen kunde det inta denna härskarposition nästan utan någon invändning, därför att hela processen framställdes som en kollektivisering. Man hade alltid antagit om kapitalistklassen exproprierades skulle resultatet bli socialism och det var obestridligt att kapitalisterna var exproprierade. Fabriker, gruvor, jord, hus, transportmedel – allting hade tagits ifrån dem, och eftersom sådant inte längre var privategendom följde därav att det måste vara allmän egendom. Engsoss som växte fram ur den tidigare socialismen och övertog dess fraseologi har i själva verket genomfört huvudpunkten i det socialistiska programmet, med resultatet, som både förutsetts och avsetts, att den ekonomiska ojämlikheten har permanentats. 
Men problemet att föreviga ett hierarkiskt samhälle ligger djupare än så. Det finns endast fyra sätt på vilka en härskande grupp kan förlora makten. Antingen besegras den av yttre fiender, eller regerar den så ineffektivt att massorna väcks till uppror, eller tillåter den ett starkt och missnöjt mellanskikt att uppstå, eller tappar den sitt eget självförtroende och sin lust att härska. Dessa orsaker verkar inte var för sig, och i regel förekommer alla fyra i växande mån på samma gång. En härskarklass som kan skydda sig mot dem alla skulle stanna permanent vid makten. I sista hand är den härskande klassens egen psykiska inställning den avgörande faktorn. 
Efter mitten av innevarande sekel hade den första av ovannämnda  faror i praktiken försvunnit. Var och en av de tre makterna som nu delar världen sinsemellan är de facto oövervinnelig och skulle kunna besegras utifrån endast efter långsamma demografiska förändringar som en regering med utsträckt makt lätt kan avvärja. Även den andra faran är endast teoretisk. Massorna gör aldrig uppror på eget initiativ, och aldrig endast för att de är förtryckta. Så länge det inte tillåts ha några jämförelsemöjligheter blir de inte ens medvetna om förtrycket. Forna dagars återkommande ekonomiska kriser var totalt onödiga och tillåts inte längre inträffa, men andra och lika vittomfattande politiska jämviktsrubbningar både kan inträffa och inträffar utan att få politiska följder, där att det inte finns något sätt att uttrycka missnöje på. Vad överproduktionsproblemet beträffar, som har varit latent i vårt samhälle sedan maskinteknikens utveckling, är det löst genom kontinuerliga kriget, som samtidigt är nyttigt genom att det skruvar upp samhällsmoralen till erforderlig högspänning. Från våra nuvarande härskares synpunkt är därför de enda verkliga hoten dels att en ny grupp kompetenta, undersysselsatta, maktlystna människor avsöndras , derls att det bland dem själva uppkommer liberalism och skepticism. Detta vill säga att problemet är en fråga om utbildning. Problemet gäller att kunna kontinuerligt forma medvetenheten både hos den styrande gruppen och hos den större chefsgruppen närmast under denna. Massornas medvetenhet behöver endast påverkas i negativ riktning.
Med denna bakgrund given skulle man kunna sluta sig till det oceaniska  samhällets allmänna struktur också om den inte redan var bekant. Pyramidens topp utgörs av Storebror. Storebror är ofelbar och allsmäktig. Varje framgång, varje prestation, varje seger, varje forskningsupptäckt, all kunskap, all visdom, all tillfredsställelse , all dygd anses utgå direkt ur hans ledarskap och inspiration.  Ingen har någonsin sett Storebror. Han är ett ansikte på planken, en röst från teleskärmen. Vi kan vara någorlunda övertygade om att han aldrig kommer att dö, och det råder redan avsevärd om när han är född. Storebror är den förklädnad som partiet anlägger för att visa sig för världen. Hans funktion är att vara brännpunkt för kärlek, fruktan och vördnad, känslor som är lättare att erfara gentemot en individ än mot en orgatisation. Under Storebror följer Inre partiet vars medlemstal är begränsat till sex miljoner, det vill säga något under 2 procent av Oceaniens befolkning. Under Inre partiet står Yttre partiet, vilket om Inre partiet betecknas som statens hjärna kan liknas vid händerna. Under detta följer dom stumma massorna som vi brukar beteckna med ordet prolerna, till antalet cirka 85 procent av befolkningen. Räknat enligt vår tidigare klassificering  utgör prolerna underskiktet: ty ekvatorialtrakternas slavbefolkning, som ständigt byter ägare, är ingen bestående eller nödvändig del av samhällsstrukturen.
I princip är medlemskapet i dessa tre grupper inte ärftligt. Ett barn till föräldrar i Inre partiet  föds teoretiskt inte till Inre partiet. Intagning till någondera delen av partiet sker efter examen vid sexton års ålder.  Inte heller förekommer rasdiskriminering eller någon utpräglad dominans av den ena eller  andra provinsen. Man finner judar, negrer, rent indianska sydamerikaner inom partiets högsta led, och varje område administratörer utses alltid  bland områdets egna invånare. Ingenstans i Oceanien har invånarna en känsla av att vara en kolonial befolkning som styrs från någon avlägsen huvudstad. Frånsett att engelska är statens huvudsakliga lingua franca och nyspråket dess officiella språk, är staten inte centraliserad. 
Dess styresmän sammanhålls inte genom blodsband utan genom sin gemensamma doktrin. Det är sant att vårt samhälle är skiktat, mycket strikt skiktat enligt vad som vid första ögonblicket ter sig som ärftlighetsriktlinjer. Det förekommer långt mindre cirkulation mellan olika grupper än vad som förekom under kapitalismen eller till och med i förindustriell tid. Mellan partiet två avdelningar förekommer en viss utväxling men endast i en utsträckning som säkrar att svaga medlemmar utesluts ur Inre partiet och att ambitiösa medlemmar av Yttre partiet oskadliggörs genom befordran. Proletärer tillåts i praktiken inte att avlägga partiexamen. De mest begåvade bland dem, som möjligen skulle kunna bilda kärnor av missnöje letas helt enkelt upp av tankepolisen och elimineras. Men detta sakförhållande är inte nödvändigtvis bestående, och inte heller är det någon princip att så sker.  Partiet är inte någon överklass i ordets forna mening. Det syftar inte till att förmedla makten till sina egna barn, i och för sig;  och om det inte finns någon annan metod att bevara de mest kompetenta individerna vid styret, så skulle det visa sig helt berett att rekrytera en hel ny generation ur proletariatets led. Under de avgörande åren bidrog det faktum att partiet inte utgjorde en ärftlig maktgrupp avsevärt till att neutralisera oppositionen. Den äldre typen socialister, som hade övats att kämpa mot vad som kallades klassprivilegier antog att något som inte är ärftligt inte kan vara permanent.  De insåg inte att kontinuiteten i en oligarki inte behöver vara fysisk, och inte heller betänkte de att ärftliga aristokratier alltid har varit kortlivade, medan åter adoptiva organisationer som till exempel den katolska kyrkan ibland har bestått i hundratals eller tusentals år.  Kärnpunkten i ett oligarkiskt styre är inte arvet från far till son, utan upprätthållandet av en viss världsåskådning och ett viss levnadssätt, varmed de döda kan prägla de levande. En styrande grupp är en styrande grupp så länge den kan utse sina efterträdare. Partiet är inte ute efter att fortplanta sitt blod utan sig självt. Vem som utövar makten är inte viktigt, förutsatt att den hierarkiska struktur alltid förblir densamma.
Alla de trosföreställningar, vanor, tycken, känslor, attityder som karakteriserar vår tid är egentligen utformade för att upprätthålla partiets mystik och förhindra att det nutida samhällets verkliga natur blir uppdagad.  Fysiskt uppror, eller någon som helst förberedelse till uppror, är för närvarande omöjligt. Från proletärerna hotar ingen fara. Lämnade åt sig själv kommer de att i generation efter generation och från sekel till sekel fortsätta att arbeta, fortplanta sig och dö, inte bara utan någon drift att göra uppror, utan oförmåga att fatta att världen kunde vara annorlunda. Farliga kan de bli endast om den industriella teknikens framsteg gör det nödvändigt att ge dem mera utbildning, men eftersom militär och kommersiell konkurrens inte längre är av större betydelse håller folkbildningsnivån de facto på att sjunka. Vilka åsikter massorna har eller inte har betraktas som likgiltigt. De kan få ha intellektuell frihet därför att de saknar intellekt. Hos en partimedlem däremot  kan inte ens den ringaste åsiktsavvikelse i den obetydligaste sak tolereras. 
En partimedlem lever från sin födelse till sin död under tankepolisens uppsikt. Inte ens när han är ensam kan han någonsin vara säker på att han är det. Var han än finns, sovande eller vaken, i arbete eller i vila, i sitt badkar, eller i sin säng, kan han granskas utan förvarning och utan att veta om det. Ingenting som han företar sig är likgiltigt. Hans förhållande till vänner, hans avkoppling, hans beteende mot hustru och barn, hans ansiktsuttryck när han är ensam, orden han mumlar i sömnen, till och med hans typiska kroppsrörelser , allt blir misstänksamt granskat.      
<p>Angående gemensam el</p>
<p>Avläsningsperioderna är ännu inte synkade med varandra hos Riksbyggen och Techem.</p>
<p>December månads faktura</p>
<p>Gemensam el är nu installerat och klart.
Vi har beslutat att skriva avtal med Luleå Energi. Kostnaden för medlemmarna och per lägenhet blir 1,35 kr per Kwh inkl. moms och skatter. Vi har valt rörligt pris t.v.</p>
<p>December månads faktura har avläsning för elförbrukningen sepember + oktober. November månads förbrukning skulle funnits med på januari månads faktura men de, Riksbyggen och Techem, har olika deadlines för avläsningarna. Så smånningom kommer de att komma i kapp varandra så ni får en elavläsning per faktura med några månaders fördröjning.</p>
<p>Ni har möjlighet att följa er förbrukning hos Techem men då måste vi få in era epost-adreesser. Har man ingen epost-adress så kan man tyvärr inte följa denna. Lägg en lapp i styrelserummet med namn, telefonnummer, adreess och e-postadress. Skriv tydligt!</p>
<p>Efterhand som vi får in era epost adresser och registrerar dem hos Techem får ni ett automatregistrerat email från noreply@techem.se i er epost.</p>
<p>Följ länken för att aktivera er åtkomst, läs noga och följ instruktionerna!</p>
<p>Sedan slutför ni registreringen.</p>
<p>När detta är klart är ni inloggade och kan se er förbrukning. Har ni sedan frågor och funderingar ringer ni det telefonnummer som står där så hjälper de er på Techem kundsupport.</p> 


